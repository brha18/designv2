---
---
Redovisning kmom05
=========================

Ännu ett intressant kursmoment. Det innehåller sådant som jag inte varit kontakt med tidigare.

En av uppgifterna var att undersöka laddningstider för tre webbplatser. Jag har tittat på tre partiers webbplatser, samma som jag använde mig av i kmom04. Jag tyckte då att Vänsterpartiets sida var lite mer välgjord och ville nu se hur den var rent prestandamässigt. Jag tycker att den höll måttet. Jag är nyfiken och har använt PageSpeed på en del andra sidor. Verktyget ger förslag på vad som kan förbättra prestandan, det finns att göra både när det gäller CSS och bilder.

Jag har inte jobbat med bilder så CImage är nytt för mig. Den har en readme.md och en webbplats [CImage](https://cimage.se/) där det står en del hur man gör. Det är smutt att kunna ändra kvaliteten på jpeg-bilder, att spara en .png i .jpeg för att få möjlighet till att t.ex. ändra kvaliteten på en i grunden .png-bild. Då man ändrar bildstorlek med CImage påverkas lasten, dvs den blir mindre med en mindre visad bild. Så är det inte om man använder CSS för att ändra bredd/höjd.

Den här nya modulen *@desinax/figure* har ställde till det på de sidor som jag tidigare gjort, bilderna far runt lite som de vill, t.ex. den i min byliner och de i rapporten för kmom04. När jag flyttade modulen till en .less som inte används av tidigare moduler fungerar det (tror jag).

Jag tycker det är bra med bilder i de lägen där de kan förklara mer än text. Men det kan bli för mycket av det goda, bilden bara för bildens egen skull. Det är ju tråkigt om en oviktig bild tynger hela sidan. Denna halkar då längre ner i Googles sökalgoritm.

Jag har sett sidor som inte alls varit responsiva, antingen blir texten så liten att den inte syns eller så finns det ingen chans att överblicka sidan. Hänger inte bilden med i den responsiva sidan så kan den förstöra hela intrycket.

Ibland går det inte att blint följa anvisningarna. Det gäller t.ex. anvisningen om installation av bloggen. Jag kunde inte öppna bloggen via webbläsaren och länken htdocs/blogg innan jag gjort uppdatering av Anax (composer update). Jag måste läsa Mos blogg också annars missar jag delar av anvisningarna.

Mos har skrivit väldigt många av de program etc. som används, t.ex. CImage.

Jag har testat Gimp för att bearbeta bilderna men det var längre påfartssträcka än jag trodde. Det får bli senare. Nu har jag bara använt CImage.

Jag har på min me-sida en bild på min f.d. daghund som varit roterad åt vågrätt åt vänster/landskap. Nu har jag lyckats rotera den så den blivit ok, dvs lodrät/porträtt. Därför har jag ändrat lite på min me-sida. Jag har även lärt mig hur jag centrerar bilder. Jag har försökt tidigare men inte fått det att fungera.

Jag har ingen blogg så den uppgiften var också rolig. Eftersom det fanns mallar att utgå från så var det inte så stor uppförsbacke. Jag har använt bilder från FB i inlägg 1 och 2. I inlägg tre har jag använt en egen bild. För denna har jag skrivit om bildens värden (vilken kamera mm).

<code style="font-size: small;">Detta innehåll är skrivet i markdown och du hittar innehållet i filen `content/redovisning/05_kmom05.md`.</code>

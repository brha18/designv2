---
---
Redovisning kmom10
=========================


##Uppdrag 1 Analys aktuell webbplatsdesign##
Vad ska man välja? Det är snart vår och dags för nya föl att bli till. Vilka hingstar finns i närheten? Jag har googlat på "hingststationer" för att se vilka hingstar som finns till avel våren 2019. Det blir olika resultat om jag söker på datorn (IE) och i mobilen (Safari).

Min analys innebär att bland några utvalda webbplatser där hingstar erbjuds se om någon plats och vilka som utmärker sig på något sätt. Jag är främst intresserad av att se om sidan är responsiv, om viktig information visas på ett bra sätt. Viktig information är var i landet stationen finns och vilka hingstar stationen har. Jag har bedömt hur responsiv webbplatsen är genom att minska fönstret på datorn.

De webbplatser som jag tittat på 'spretar' på alla sätt. De flesta är bra på något men bara en är bra på allt. Det är den som representerar en av de största inom sitt område i Sverige.

##Uppdrag 2 Analys valfri##
Jag vill se hur bra en ny webbplats är på responsivitet och laddningstider men även hur sökbar den är.
Webbplatsen för konstnären [Klas Parknäs](https://klasparknas.se/) är ny och "ägaren" Klas vill ha synpunkter.

Jag har kontrollerat på vilket sätt platsen är responsiv genom att göra fönstret mindre och genom att använda verktyget i Firefox.

För att ta reda på laddningstiden har jag använt [PageSpeed Insights](https://developers.google.com/speed/pagespeed/insights/?hl=sv). PageSpeed Insights ger både data om nuläget och tips om vad som kan åtgärdas och hur. Det finns många förbättringsmöjligheter främst för mobilen men också för datorn.

Jag har kontrollerat sökbarheten genom att se hur många H1-H3 och länkar som finns. Jag har inte hittat några H1-rubriker, bara H2 och H3. Det finns mellan 20 och 30 länkar inom webbplatsen och runt 10 ut från webbplatsen. Jag har räknat antal träffar på 'parknäs' på google med Firefox på sidorna 1-5. Det är inte så många vilket kan ha orsak i antalet H1-H3 och länkar.

##Uppdrag 3 Webbplats##
Jag har valt att göra en webbplats för Bew Gorp som är ny inom webbplatsdesign. Jag har valt att ge wwebbplatsen en lugn och harmonisk ton som informerar om vad jag kan hjälpa till med.

Egenföretagaren Bew Gorp, har startat en verksamhet där hon erbjuder sin kompetens inom webbutveckling. Det kan vara med utveckling, webbdesign och som rådgivare. Bew behöver en webbplats för att marknadsföra sig själv och sina färdigheter inom området. Färdigheter som hon tillägnat sig bl.a. genom ett kurspaket på Blekinge Tekniska Högskola. [Kurspaketet](https://dbwebb.se/utbildning/webbprogrammering-och-databaser-30hp) innehåller databas, programmeringsspråk och design.

Webbplatsen ska vara attraktiv för henne själv, för hennes kunder och hennes blivande kunder. Webbplatsen ska vara representativ för det hon kan göra.

* Webbplatsen består av en förstasida med tre kolumner, en om/about-sida och en blogg med fyra blogginlägg.

* Varje sida har en flash-region med en bild.

* Headern har en egen logo och en favicon.

* Footern innehåller viss standardinformation och tre footerkolumner.

* Menyn länkar till om/about och bloggen (och till stilväljaren).

* Webbplatsen är responsiv.

* I webbplatsens om/about-sida finns information om kunden.

Förstasidan har tre kolumner som jag använt för text om vad Bew Gorp kan hjälpa till med. Jag har valt att lägga länkar i texten i stället för i en sidebar. I footern finns några bl.a. till verifiering av sidan. (Dessa kommer troligen att visa på fel. Jag har publicerat med publishpure så det kan finnas kod som inte är optimerad.)

Det finns två FB-filmer inlagda i bloggen, inlägg 1 och 4. De är också responsiva. I inlägg nr 2 finns olika förvanskningar av en bild.

Jag använde mina filer från redovisa även om där finns en massa skräp. Men där finns en struktur mm som jag vill återanvända och skräpet kan jag ta bort.

Det är olika bilder i flashen.

Se även på projektets [om/about-sida för kunden](http://www.student.bth.se/~brha18/dbwebb-kurser/design/me/proj/htdocs/om/omKunden).

##Uppdrag 4 Tema##
Jag vill väcka intresse men inte bara hos de som är ute efter häftiga webbplatser men ändå få med några effekter.

Temat

* använder gridbaserat layout både vertikalt och horisontellt. Gridet syns mha ?vgrid och ?hgrid .

* fungerar responsivt.

Färgvalet är lugnt men det finns effekter/animeringar. Flashen snurrar, välkommentexten blinkar, kolumnerna ändrar färg vid hovring, längst ner finns text i rutor som ändrar både text och format vid hovring. I footern finns en lista där 'punkterna' snurrar.

Förklaring finns på webbplatsens [om/about-sida för temat](http://www.student.bth.se/~brha18/dbwebb-kurser/design/me//proj/htdocs/om/omTemat).

##Uppdrag 5 Tema alternativt##
Mitt alternativa tema har jag gjort nästan oläslig vid första anblicken - Vad är det här? Jag vill att besökaren ska bli nyfiken.

Jag har över hela sidan lagt en repeterad bild av en affisch med viktigt budskap. Den har många färger och figurer. Det gör att särskilt texten men också bilderna är svåra att se, bara det absolut viktigaste - namn och kontaktuppgifter - syns. Det väcker nyfikenhet och intresse för sidan. Viktig text får en bakgrundsfärg vid hovring. Det är inte samma font som tidigare. Jag hade tänkt hitta en font som mer liknar fonten i affischen men hittade ingen riktigt bra. Nu får det vara nog. Kolumnerna är bredare.

De tre kolumnerna är något större än i standardtemat.

Flash och effekterna har andra bilder och färger. Flash går över hela sidan *utom* för blogg-inlägg nr 4.

Blogg, delposter på omsidan och stilväljaren har bakgrundsfärg. Hovring ger annan färg, även olika former av gradient.

[Till alternativt tema](http://www.student.bth.se/~brha18/dbwebb-kurser/design/me/proj/htdocs/?style=kmom10_alt_2)

Förklaring finns på webbplatsens [om/about-sida för det alternativa temat](http://www.student.bth.se/~brha18/dbwebb-kurser/design/me/proj/htdocs/om/omAlttemat).

##Uppdrag 6 Förklara strukturen kring temat##
Nu har jag delat upp koden mer än jag gjort tidigare men inte så mycket som jag önskar. Det gäller både innehåll och formatering. Jag hade tänkt göra det tidigare men inte kommit till skott. Jag har velat göra det enklare att lägga till och ta bort bilder, text mm. Nu har jag skapat nya innehålls-filer för effekter och skapat LESS-filer till dem. Jag har lekt med SVG och andra effekter som jag lagt i egna filer och gjort en LESS till. Jag har också skapat fler variabler för färger och fonter för att det ska vara enklare att ändra, då jag ändrar på ett ställe så slår det överallt där jag vill ha just den färgen/fonten. Det känns bra om man håller på med tema och vill hålla ihop färgerna/fonterna.

I och med det andra tema-alternativet har jag tänkt mer på hur t.ex. bilder ska läggas till - i .md eller i .css. Det senare alternativet ger andra möjligheter att byta ut bilder och få en annan känsla av webbplatsen.

Jag bör skapa fler klasser för att kunna adressera olika format.

Förklaring finns på webbplatsens [om/about-sida temats struktur](http://www.student.bth.se/~brha18/dbwebb-kurser/design/me/proj/htdocs/om/omStrukturen).

##Om projektet##
Jag har jobbat mycket med projektet. Det har tagit mycket längre tid än tänkt. Projektet i sig är inte svårt men jag hade svårt att bestämma mig för vilken kund jag skulle använda och hur det skulle se ut. Dessutom hittar jag på så mycket annat - kollar på hur man gör SVG-figurer, läser mer om fonter, läser inlägg i gitter, mm.

Det tog lång tid att få till crop-to-fit i tabellen så att bilderna passar med texterna. Jag har svårt att adressera formatteringen rätt, t.ex. hur jag skall skriva för att bakgrunden för en del av bloggen (t.ex. "article.article.blog") och av om-sidan (t.ex. ".route-om-omKunden article.article") ska ha en annan färg än sidan i övrigt, eller för att flashen bara i bloggen ska gå över hela sidan. Det har tyvärr tagit lång tid att på många ställen söka efter information. Jag har en sammanställning och fört dagbok över vad jag gjort och när för att försöka veta vad som ska göras och om jag gjort det.

MEN med repetetion lär jag mig!

Jag har använt [manualen för CImage](https://cimage.se/doc) som stöd för hanteringen av bilder.

Jag har använt bl.a. [HTML Color Picker](https://www.w3schools.com/colors/colors_picker.asp) för att testa färger.

Jag har använt många avsnitt i [CSS Tutorial](https://www.w3schools.com/css/default.asp) för att klara uppgiften.

Jag har läst i [Up and Running with SVG](http://svgtutorial.com/) om SVG.

##Om kursen##
Det har varit en väldigt intressant kurs. Nu ser jag på text och bilder, dess färg och form,  med helt andra ögon än tidigare, verkligen SER på dem.

Jag har inte varit i kontakt med någon lärare den här kursen.

Jag har tittat mycket på filmerna. Film är ett bra redskap MEN det tar inte bort behovet av motsvarande skriftlig dokumentation. Det blir svårare att hitta svar på tex en speciell fråga i en film eftersom man måste se 'hela' filmen. I det skriftliga kan man gå till viss fråga direkt utan att behöva lyssna på annat innan man hittar rätt.

Då någon ställer en muntlig fråga måste läraren repetera frågan så att svaret blir förståeligt för den som tittar på filmen.

Chatten är bra men jag skulle vilja ha en sökfunktion. När jag sent i kursen söker efter något är det lätt hänt att jag hittar en annan intressant fråga att fundera över.

Uppgiften att strukturera sin kod kanske skulle vara obligatorisk och ligga tidigare i kursen. Då blev man tvungen att göra bättre från början.

Efter jag hade redovisat fick jag klart att jag också måste producera en film där jag redovisar mitt projekt. Tyvärr har jag inte uppfattat det tidigare. Det vore önskvärt att det framgår tydligare, t.ex. i [informationen om redovisning](https://dbwebb.se/kurser/design-v2/kmom10).

Syftet med kursen och det tänkta innehållet är värt en 9a. Trots splittringen av informationen och den otydliga instruktionen om vad som förväntas i projektredovisningen blir mitt betyg 7 och jag kommer att rekommendera kursen (har redan gjort).


<code style="font-size: small;">Detta innehåll är skrivet i markdown och du hittar innehållet i filen `content/redovisning/10_kmom10.md`.</code>
